---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
---
# Cornie en Sussie Alant in Port Nolloth

# Wie hulle is
Cornie (Cornelis Jacobus) Alant is op 8 Desember 1929 in Standerton gebore. Sy Pa was Nicolaas George Alant en sy Ma Wilhelmina Christina Alant, gebore Röscher.

Sussie is op 12 April 1931 in Lydenburg gebore. Haar Pa was Jacob Willem van Achterbergh en haar Ma ............. van Achterbergh, gebore Luus.

Cornie en Sussie is op 4 Oktober 1952 in Pretoria getroud.  Hulle het drie kinders, Nico, Erna en Jaco.

# Cornie en Sussie se Seehuis
Cornie en Sussie het in Julie 1982 besitsreg verkry van ‘n eiendom, nou bekend as Flaminkstraat 1153, Mc Dougallsbaai. Hulle het op die ingewing van die oomblik besluit on die besitsreg by De Beers Marine oor te neem, tydens ‘n toevallige besoek aan Port Nolloth. Cornie was ‘n ywerige klipversamelaar, en dit was juis een van sy klipsoektogte wat hom en Sussie op Port Nolloth uitgebring het. Die huis behoort steeds aan die Alant-familie en staan bekend as Cornie en Sussie se Seehuis. Die familie hou gereeld hier vakansie.

# Cornie se betrokkenheid by die Port Nolloth gemeenskap
Cornie was sedert 1976 Professor in Sosiologie aan die Universiteit van SA (UNISA).  Hy en Sussie het oor die jare gereeld van Pretoria na Port Nolloth gereis, en Cornie het betrokke geraak by verskillende projekte in die Port Nolloth gemeenskap:

Cornie het van 1984 tot 1986 as projekleier opgetree vir die doen van ‘n studie oor die 	“sosio-ekonomese profiel van die Kleurlingbevolking in Port Nolloth”.  Die studie het 	gevolg op ‘n amptelike versoek, in September 1984 van die Port Nolloth munisipaliteit.  	Prof Tina Uys (tans nog by die Universiteit van Johannesburg) was ook by die studie 	betrokke, asook Prof Janis Grobbelaar,  wie se artikel oor Cornie hieronder verskyn. ‘n 	Afskrif van die projekverslag gedateer 30 Junie 1986 is in die Port Nolloth Museum 	beskikbaar en is hieronder ter insae.

Na sy aftrede by UNISA in 1990, het Cornie en Sussie meer tyd in Port Nolloth spandeer. 	Hy het 	betrokke geraak by die Witvis Trust, en later as voorsitter opgetree. Een van die Trust 	se funksies was om beurse toe te ken en aan studente in die Port Nolloth gemeenskap.  In 	hierdie tyd was Cornie ook instrumenteel tot die stigting van die Twinkle Star 	kleuterskool en die daarstelling van die sopkombuis, wat beide vandag nog funksioneer.  

Cornie het twee bundels met vertellings oor Port Nolloth en Namakwaland die lig laat sien; 	Namakwaland Stories in 1999 en Vertellings anderkant Sewentig in 2006. Die bundels is te 	sien in die Port Nolloth Museum en dit verskyn ook hieronder. Van sy stories is ook 	gepubliseer in die West Coast Namakwaland Gazette in die November 1994, Desember 1994 	en April 1995 uitgawes.

# Cornie se loopbaan as Sosioloog
Cornie ook ‘n bydrae gemaak tot die groter sosiologiese gemeenskap. Meer inligting tot sy rol as akademikus is te vinde in ‘n artikel deur Prof Janis Grobbelaar, gepubliseer in die South African Review of Sociology, volume 47, nommer 4, 2016. Die artikel verksyn hieronder.

Prof Cornie Alant is op 3 Junie 2016 en Sussie op 8 Junie 2020 in Johannesburg oorlede.

Hierdie bankie is opgerig deur Cornie en Sussie se kinders en kleinkinders, ter nagedagtenis aan hulle.

# AANHANGSELS

Navorsingsverslag: ‘n Sosio-ekonomese profiel van die Kleurlingbevolking in Port Nolloth, 1986

Cornie Alant: Namakwaland Stories, 1999

Cornie Alant: Vertellings anderkant Sewentig, 2006.

Prof Janis Grobbelaar: Obituary, Cornie Alant, South African Review of Sociology, volume 47, number 4, 2016
